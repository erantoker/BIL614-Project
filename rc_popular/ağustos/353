 Gaziantep'te düğüne terör saldırısı   Gaziantep’te dün gece sokak arasında düzenlenen düğüne canlı bomba saldırısı gerçekleştirildi.Gaziantep Valiliği saldırıda 51 kişinin hayatını kaybettiğini açıkladı.Saldırıyı IŞİD’in gerçekleştirdiği ihtimali üzerinde durulurken, görgü tanıkları canlı bombanın yanında iki kişi ile olay yerine geldiğini öne sürdü. Başbakan Yıldırım'ın  talimatı ile bakanlar olay yerine giderken, saldırıya ilişkin haberlere ise yayın yasağı getirildi.Yüzlerce kişinin sabah saatlerinden itibaren akın ettiği olay yerinde teröre tepki gösterildi. Bombadan etrafa saçılan şarapnel parçalarını göstererek teröre lanet okuyanlar, 'Canımızı bunlarla aldılar' diyerek feryat etti.   Gaziantep kent merkezinde, dün akşam sokak arasında yapılan düğüne canlı bomba saldırısı gerçekleştirildi.  Alınan bilgilere göre, Gaziantep’in merkez Şahinbey ilçesi Akdere Mahallesi’ndeki bir sokakta organize edilen düğüne, canlı bomba saldırısı düzenlendi. Siirt’in Pervari İlçesi’nden göç eden iki ailenin gençlerinin, sokakta yapılan kına gecesinde, canlı bomba terörist, davetli gibi kalabalığın arasına karıştı. Terörist, üzerindeki bombayı infilak ettirdi. İlk açıklamalarda 30 kişinin hayatanı kaybettiği 94 kişinin ise yaralandığı belirtildi.VALİLİK: 50 KİŞİ HAYATINI KAYBETTİ Gaziantep Valiliği, sabah saatlerinde  patlamada hayatını kaybedenlerin sayısını 50'ye yükseldiğini açıkladı.  Gaziantep Valiliği'den yapılan açıklamada şöyle denildi: "20 Ağustos 2016 Cumartesi günü gerçekleştirilen bombalı terör saldırısında bugün itibariyle 50 vatandaşımız hayatını kaybetmiştir. Saldırıda yaralanan vatandaşlarımızın tedavileri ilimizdeki hastanelerimizde devam etmektedir. Düzenlenen menfur terör saldırısında hayatını kaybeden vatandaşlarımıza Allah’tan rahmet, kederli ailelerine sabır, yaralılarımıza acil şifalar diliyoruz. Haince düzenlenen saldırı ve bu saldırıyı yapanları bir kez daha lanetle kınıyoruz." 