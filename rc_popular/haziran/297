 Hatay’da canlı bomba teslim oldu   Hatay’ın Hassa İlçesinde canlı bomba olduğu öğrenilen 1 PKK’lı güvenlik güçlerine teslim oldu. Teslim olan teröristin bölgede 3 kişi olduklarını ve diğer 2 kişinin de üzerinde canlı bomba olduğunu söylemesi üzerine bölgede bazı mahallelerde sokağa çıkma yasağı ilan edildi.  Alınan bilgiye göre, canlı bomba olduğu iddia edilen 1 PKK’lı terörist Aktepe Mahallesi’nde güvenlik güçlerine teslim oldu. Teslim olan terörist, ifadesini alan güvenlik güçlerine bölgede 3 kişi olduklarını ve kendisi haricinde 2 canlı bombanın daha bölgede olduğunu söyledi. Bunun üzerine Hassa ilçesi Ardıçlı, Aktepe, Hacılar ve Söğüt Mahallelerine operasyon düzenleyen güvenlik güçleri bu mahallelerde sokağa çıkma yasağı ilan etti. 