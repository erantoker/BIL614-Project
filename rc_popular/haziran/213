 Mardin Midyat Emniyet Müdürlüğü'ne bomba yüklü araçla saldırı   Mardin Midyat İlçe Emniyet Müdürlüğü'ne bomba yüklü araçla saldırı düzenlendi. PKK'lı teröristlerce düzenlenen saldırıda 2 kadın polis şehit olurken, 3 sivil de hayatını kaybetti. Saldırıda 51 kişi de yaralandı. Saldırı sonrası ilçede çatışma çıktı.   Mardin Midyat İlçe Emniyet Müdürlüğü'ne bomba yüklü  araçla saldırı düzenlendi. Bomba yüklü aracın emniyetin önünde patlatılması sonrası teröristlerle güvenlik güçleri arasında çatışma çıktı. Saldırıda ilk anda 1 polis memurunun şehit olduğu, 2 sivil vatandaşın hayatını kaybettiği belirtilirken, aralarında sivillerin de bulunduğu 34 kişinin ise yaralandığı açıklanmıştı. Yaralılar arasında bulunan ve durumu ağır olan 1 kadın polis memuru ile bir vatandaş da Midyat Devlet Hastanesi'nde doktorların yaptığı tüm müdahaleye rağmen kurtarılamayarak hayatlarını kaybetti. Saldırıda şehit olan polislerinin 2'sinin de kadın olduğu bildirildi.  Mardin Valliği, saldırıda hayatanı kaybedenlerin sayısının 5, yaralı sayısının ise 51 olduğu açıklandı.İÇERİ GİRMEK İSTEDİ PKK’lı teröristler bu kez Mardin’in tarihi ve turistik ilçesi olan Midyat İlçesi’ni hedef aldı. Bugün saat 11.15 sıralarında PKK’lılar bomba yüklü minibüsle ilçenin en merkezi yeri olan Cumhuriyet Bulvarı üzerinde bulunan İlçe Emniyet Müdürlüğü binasına bomba yüklü minibüsle intihar saldırısı düzenledi. Emniyet Müdürlüğü binasının yanı sıra marketler, kamu binaları, işyerleri, evlerin bulunduğu ve vatandaşların yoğun olduğu Cumhuriyet Bulvarı üzerinde, önünde beton bloklar ve demir bariyerler bulunan İlçe Emniyet Müdürlüğü binası önüne bomba yüklü minibüsle gelen terörist, araçla içeriye girmek isteyince, durumundan şüphelenen bina girişindeki polisler araca ateş açtı. Bu sırada PKK’lı terörist, demir korkuluk ve bariyerlerin önünde bomba yüklü minibüsü infilak ettirdi ve ortalık bir anda savaş alanına döndü.SON DAKİKA: ÇATIŞMA ANI KAMERADA 