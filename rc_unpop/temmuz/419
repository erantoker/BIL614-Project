 Ordu’da miras kavgası: 6 ölü   ORDU’nun Altınordu İlçesi’nde 60 yaşındaki Maksut Baydemir, babalarından kalan fındık bahçesinin paylaşımı konusunda aralarında tartışma çıkınca ağabeyi 75 yaşındaki Mustafa Baydemir’i, yengesini, çocuklarını ve torununu av tüfeği ile vurup öldürdü. Katliam yapan Maksut Baydemir saynı silahla intihar ederken, olay anında diğer odada bulunan 2 çocuğun ise silah sesleri ve feryetlar nedeniyle şok geçirdikleri öğrenildi.  Olay Ordu’nun Altınordu İlçesi Yaraşlı Mahallesi’nde meydana geldi. Mustafa Baydemir, eşi Nezile Baydemir (68), oğulları Gündoğan Baydemir (45) ve Aydoğan Baydemir (43) ile 20 yaşındaki torunu Recep Baydemir’le İstanbul’dan memleketi Ordu’nun Altınordu İlçesi Yaraşlı Köyü’ne bayram tatili için geldi. Evlerinde otururken, kardeşi Maksut Baydemir, yanlarına geldi. Baydemir kardeşler arasında babalarından kalan fındık bahçesinin paylaşımı konusunda tartışma çıktı. Daha önce de bu konuda aralarında husumet bulunan kardeşlerin tartışması kavgaya dönüşünce, Maksut Baydemir av tüfeği ile dehşet saçtı. Ağabeyi Mustafa, yengesi Nezile, yeğenleri Gündoğan ve Aydoğan Baydemir ile torun Recep Baydemir’i tüfekle vurarak katliam yaptı. Ailesinden 5 kişiyi öldüren Maksut Baydemir, ardından aynı silahla kendini vurarak intihar etti. 