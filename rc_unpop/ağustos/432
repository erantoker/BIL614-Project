 Kadınların çocuk kavgasını eşleri önledi   ADANA’da kavgalarıyla ünlü Cono Aşireti mensubu kadınlar arasında çocukları nedeniyle çıkan tartışma kavgaya dönüştü. Birbirlerine hakaret edip taş atan kadınları, eşleri güçlükle sakinleştirdi.  Ulubatlı Hasan Mahallesi’nde meydana gelen olayda 2 küçük çocuk kavga etti. Bu durumdan haberdar olup sokağa dökülen Cono Aşireti mensubu kadınların sözlü tartışması, taşlı kavgaya dönüştü. Çoğu akraba olan ve oturdukları evler arasında 50 metre bulunan taraflar, birbirlerine hakaret edip taş attı. Bu arada 2 kadının karşı tarafa, eteklerini kaldırıp hareketlerde bulunmalarını çevredekiler şaşkınlıkla izledi. Cep telefonu ile çekilen görüntülerde, birbirlerine saldırmak isteyen kadınları, erkeklerinin güçlükle sakinleştirdiği görüldü. 