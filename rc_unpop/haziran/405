 Kızı kaçırılan anneye Fransa'dan şok karar   BURSA'da oturan Sema Oymak, 2013 yılında boşandığı Fransız eşi Benjamin S.'nin, geçen ağustos ayında kızı 7 yaşındaki M.İ.S. ile 10 gün tatil yaptıracağını söyleyerek onu yasa dışı yollardan Fransa'ya kaçırması üzerine hukuk mücadelesi başlattı.  Daha önce eski eşinin eşcinsel içerikli fotoğraflarını Bursa 7'nci Aile Mahkemesi'ne kanıt olarak veren ve davayı kazanan Sema Oymak, Adalet Bakanlığı aracılığıyla kızının iadesi için Fransız Adalet Bakanlığı'na başvurdu. Marsilya'da yapılan yargılama sonucunda mahkeme, küçük M.İS'nin Türkiye'ye iadesi için yaptığı başvurunun reddine karar verdi. Oymak'ın avukatları, bu karara itiraz edeceklerini açıkladı. 