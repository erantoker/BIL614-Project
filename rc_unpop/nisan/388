 İstanbul'daki esrarengiz afişlerin sırrı çözüldü   'Gençlik Yeni Anayasa İstiyor' afişlerinin sırrı çözüldü. Afişleri Hürriyet ve Adalet Platformu üyelerinin astığı ortaya çıktı.  Metrobüs durakları, Boğaziçi Köprüsü ve İstanbul'da birçok bölgeye asılan 'Gençlik Yeni Anayasa İstiyor' yazılı pankartları Hürriyet ve Adalet Platformu üyelerinin astığı ortaya çıktı.Hürriyet ve Adalet Platformu'ndan yapılan yazılı açıklamada, daha önce İstanbul sokaklarını "Yeni Anayasa İstiyoruz" afişleriyle süsleyen gençlerin, bu defa köprü, üst geçit ve surları, "Gençlik Yeni Anayasa İstiyor" yazılı pankartlarla donattığı belirtildi.  