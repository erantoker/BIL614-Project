 bomba yüklü olduğu zannedilen minibüste çalıntı kablolar bulundu   adana’da ’bombalı’ araç şüphesiyle durdurulan minibüste çalıntı olduğu anlaşılan yaklaşık 300 bin lira değerinde fiber optik kablo bulundu  tarsus-adana-gaziantep otoyolu’nda denetim yapan bölge trafik denetleme şube ekipleri, durumundan şüphelendikleri minibüsü durdurmak istedi. ekiplerin ’dur’ ikazına rağmen araç, otobandan çıkarak öğretmenler bulvarı’na girdi. aracı takibe alan ekipler, öğretmenler bulvarı üzerinde yakaladı. araçtan inen kırmızı gömlekli, 30 yaşlarındaki sürücü, kaçarak narenciye bahçesine girdi.minibüsün ’bomba yüklü’ olabileceği göz önüne alınarak bomba i̇mha uzmanı ve olay yeri i̇nceleme ekipleri sevk edildi. uzman ekiplerin kontrollü olarak kapılarını açıp inceleme yaptıkları minibüste fiber optik kablolar, demir kesme makasları, kıyafetler çıktı. yapılan incelemede çalıntı olduğu anlaşılan yaklaşık 300 bin tl değerindeki kablolar ve araç emniyet müdürlüğü’ne götürülürken, kaçan şüphelinin tespit edilerek yakalanmasına çalışılıyor. 