 ölen babalarından miras çöp ev kaldı   bursa’da ölen babalarından miras kalan çöp evi kabul etmeyen çocukları reddi miras yaptı. mahkeme kararıyla belediyeye kalan ev zabıta ekipleri tarafından temizlendi.  edinilen bilgiye göre, eski ve kullanılmayan eşyalarını atmayıp demirkapı mahallesi badem sokaktaki evinde toplayan necdet akay, geçtiğimiz yıl hayatını kaybetti. yaşlı adamın vefatının ardından sahip olduğu tek mal varlığı olan çöp ev çocuklarına miras kaldı. reddi miras yapıp çöp evi kabul etmeyen çocukları babalarının evine hiç uğramadı. evden çıkan kokular üzerine mahalle sakinleri muhtara haber verdi. akay’ın çocuklarına ulaşan muhtar, evin temizletilmesi gerektiğini söylese de bir sonuç alamadı. bunun üzerine devreye giren osmangazi belediyesi zabıta müdürlüğü ekipleri bursa 1. sulh hukuk mahkemesi tarafından verilen kararla belediyeye verilen evi temizlemek için harekete geçti. 