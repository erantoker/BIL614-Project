 muğlada kurtarılan iki suriyeli rehine otele yerleştirildi   muğla’nin ortaca i̇lçesi’nde, 5 milyon euro fidye için suriye dışişleri bakanlığı mensubu safıeh muhammed bassam (59) ile ahmat deep’i (62) kaçıran 8 kişinin sorgulamaları devam ediyor.  ortaca i̇lçe emniyet müdürlüğü ekipleri, geçen cuma günü suriye uyruklu iki kişinin i̇stanbul’dan kaçırılarak ortaca’da bir villada zorla tutulduğunu öğrendi. çaylı mahallesi 409 sokak’ta bulunan villaya düzenlenen operasyonda, zorla tutuldukları belirlenen suriye dışişleri bakanlığı mensubu safıeh muhammed bassam ile ahmat deep, polis tarafından kurtarıldı. operasyon kapsamında polis, h.a., y.a., m.a.a., b.a., a.m.j., n.k., a.b  ve a.c.ç,’yi gözaltına aldı. gözaltına alınan zanlıların sorguları sürerken, ek gözaltı süresi istendi. zanlıların önümüzdeki pazartesi günü adliyeye sevk edileceği, ayrıca operasyon sırasında kaçan şüpheli e.a.’nın da yakalanması için çalışmaların sürdüğü bildirildi.  