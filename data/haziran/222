 şemdinli'de koruculara pusu: 2 şehit   son dakika haberleri hakkari'den geldi. hakkari'nin şemdinli ilçesinde nöbet değişiminden gelen geçici köy korucularının bulunduğu araca yaylım ateş açıldı. yapılan saldırıda 2 korucu şehit oldu.   edinilen bilgiye göre, şemdinli ilçesine bağlı güzelkonak köyündeki bir üs bölgedeki nöbet değişiminden dönen korucuların içerisinde bulunduğu bir sivil araç tarandı. uzun namlulu silahlarla kurşun yağmuruna tutulan araçtaki 3 geçici köy korucusundan ahmet demircan ve esad yeşil şehit düşerken, tefik fırat ise yaralandı. yaralı korucu tefik fırat, şemdinli devlet hastanesi'nde tedavi altına alınırken, şehit olan korucular ise şemdinli 34. hudut tugayı'na götürüldü. saldırının ardından saldırganların yakalanması için bölgede operasyon başlatıldı. 