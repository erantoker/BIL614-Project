 derik'te ikinci saldırı   mardin'in derik i̇lçesi'nde pkk'lıların askeri aracın geçişi sırasında tuzakladığı patlayıcı infilak ettirerek düzenlediği ve 2 askerin şehit olduğu, 3 askerin de yaralandığı saldırının ardından teröristler bu kez polisi hedef aldı.  askere düzenlenen saldırının ardından bölgeye takviye gittikten sonra ilçeye dönen polis zırhlı polis aracına derik ilıcı köyü'nün 5'inci kilometresinde bombalı saldırı düzenlendi. pkk'lılar karayoluna tuzakladıkları patlayıcıyı zırhlı aracın geçişi sırasında uzaktan kumanda ile infilak ettirdi. saldırıda ilk bilgilere göre 3 polis yaralandı. yaralı polisler derik devlet hastanesi'ne kaldırılarak tedavi altına alınırken, durumlarının hafif olduğu öğrenildi. bu bölgede de teröristleri etkisiz hale getirmek için operasyon başlatıldı. vali̇li̇k açiklamasi mardin valiliği tarafından pkk'lıların denktaş mahallesi yakınlarında 2 askerin şehit olduğu, 3 askerinde yaralandığı saldırıyla ilgili yapılan açıklama şu ifadelere yer verildi:"29 haziran 2016 günü saat 15:10 sıralarında derik ilçemiz denktaş mahallesi yol ayrımında bölücü terör örgütü mensuplarınca düzenlenen el yapımı patlayıcı saldırısı neticesinde, kızıltepe jandarma özel harekat t tabur komutanlığı timinden 2 kahraman personelimiz olay yerinde şehit düşmüş, 3 personelimizde yaralanmıştır. yaralı personellerimizden biri ağır yaralı olarak şanlıurfa devlet hastanesi'ne sevk edilirken, diğer iki personelimizin hayati tehlikesi bulunmamaktadır. olayı gerçekleştiren bölücü terör örgütü mensuplarının yakalanmasına yönelik çalışmalara süratle başlanmıştır. saldırıda hayatını kaybeden aziz şehitlerimize allah'tan rahmet, değerli ailesine ve yakınlarına başsağlığı ve sabır, saldırıda yaralanan kahraman personelimize acil şifalar dileriz."  