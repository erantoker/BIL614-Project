 beşiktaş’ın meşhur balık restoranında ‘darp’ iddiası   ünlü turgut vidinli restoranda geçen cumartesi fazla gelen hesaba itiraz eden kadınlar darp edildiklerini öne sürdü. restoran sahibi iddiaları yalanlarken, belediye dün mekânı mühürledi  i̇stanbul beşiktaş’taki turgut vidinli restoranda geçen cumartesi akşamı, fazla gelen hesaba itiraz eden kadınların darp edildiği iddia edildi. kadınlar yaşadıklarını, ekşi sözlük’te ‘5 mart turgut vidinli rezaleti’ başlığı altında yazınca sosyal medyada tepki yağdı. suç duyurusunda bulunan bihter asan, dimağ mercan ve tuğçe özel, toplam bin 700 lira gelmesi gereken hesabın 2 bin 550 lira geldiğini belirterek, “fiks menü için 100 lirada anlaştık, insanlardan 120 çekmişler, 20 lira hizmet bedelimiz demişler. polisi aradık defalarca. alıkonulduğumuzu, kapıların kapatıldığını içeride kaldığımız söyledik” dedi.    ‘eşkıya mısınız?’ tartaklandıklarını ve dışarı çıkmak istediklerinde de garsonların, “gidemezsiniz” diyerek kendilerini ittiklerini anlatan özel, “bir arkadaşımızın kolu mosmor çünkü garson arkadaş onu kolundan yakalamış ve itmiş. ben en son bu hesap yanlış diye bağırınca uzaktan biri bardak fırlattı” dedi. mekândan kaçtıklarında yetkili birinin yanlarına gelip özür dilediğini anlatan özel, “dalga geçer gibi ‘ne oldu, çok mu canın acıdı?’ diye gülemezsin. şehir eşkıyası mısınız?” dedi. sonunda kendi söyledikleri rakamı ödediklerini ifade eden özel, “bir cumartesi gecesi kız kıza dışarı çıkmanın ağır bir bedeli var sanırım i̇stanbul’da. bal gibi de kadına şiddet vardı. ben erkek olsaydım beni orada tutamazdı. yumruk yumruğa kavga çıkardı. kadın olduğumuz için bunu yaşadık. tutsunlar bakalım 10 tane erkeği bir yere kapatsınlar. yapabilirler mi?” diye konuştu. 2 bin 550 tl hesapturgut vidinli’nin i̇şletme müdürü erdal yel ise iddialara ilişkin şunları söyledi: “beşiktaşın göbeğinde gecenin bir yarısında kapı kapamak, bayanları tartaklamak, böyle bir şeyin olması mümkün değil. olay sırasında zaten restoranımızda 4-5 masa müşterilerimiz de vardı. karakolla aramızda 5 dakika var. i̇nsanlar darp edilecek ve biz bunları darp ettiğimiz için polisi arayacaklar, polis gelmeyecek böyle bir şey olabilir mi? olayın bu noktaya gelmesinin tek sebebi masadan erken kalkanların hesabı kafalarına göre ödemeleri, bizim de kalan parayı bu bayanların ödemesini istememizdir. ama 400 tl’imizi ödemeden ayrıldılar.”  