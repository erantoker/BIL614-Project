 adana'da terör operasyonu: 36 gözaltı   adana terörle mücadele ekipleri, terör örgütü pkk üyelerine yönelik kent merkezinde çok sayıda adrese eş zamanlı şafak operasyonu düzenledi.  ankara'da dün düzenlenen bombalı saldırı ardından kentte güvenlik önemlerini atıran polis, sabahın ilk saatlerinde terör örgütü pkk üyelerine yönelik operasyon düzenledi. operasyona, asayiş, narkotik, kaçakçılık ve organize suçlarla mücadele, çevik kuvvet ve özel harekat şubelerinden yaklaşık 300 polis katıldı. çevik kuvvet polisleri, sokak başları ve ana caddelerde güvenlik önlemi alırken, direnişin olabileceği adreslere ise özel harekat polisleri girdi. polis helikopterinin de havadan destek verdiği aramalarda, izinsiz gösterilere katıldığı ve terör örgütü üyesi olduğu iddia edilen içlerinde çocukların da bulunduğu 36 kişi gözaltına alındı. 36 şüpheli, sağlık kontrolünden geçirildikten sonra sorgulanmak üzere emniyet müdürlüğü'ne götürüldü.i̇şte operasyondan görüntüler 