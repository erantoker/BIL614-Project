 ab komisyonu, vize muafiyetine onay verdi   türkiye, avrupa’ya vizesiz seyahat etme hedefine bir adım daha yaklaştı. avrupa birliği komisyonu’nun ‘şartlı’ tavsiye kararı verdiği ‘vize muafiyeti’ avrupa parlamentosu ve avrupa konseyi’nde oylanacak  avrupa birliği (ab) komisyonu, türk vatandaşlarının ab’ye vizesiz seyahat etmesi için tavsiye kararı verdi. komisyon, türkiye’nin vize muafiyeti için gerekli olan 72 kriterin 67’sini yerine getirdiğini belirtirken, şartlı tavsiye kararıyla türkiye’nin ileri tarihlerde geriye kalan 5 kriteri yerine getireceğine yönelik görüş bildirdi. tavsiye kararının, haziran ayının sonuna kadar avrupa konseyi ve avrupa parlamentosu tarafından onaylanmasıyla türkiye, schengen serbest dolaşım bölgesindeki 26 ülkeye vize olmadan seyahat edebilecek. 90 günlük tatil ve iş seyahatlarini kapsayan vize muafiyeti, schengen’e üye olmayan i̇ngiltere ve i̇rlanda gibi ülkelerde geçerli olmayacak. türk vatandaşları turistlik ve ziyaret amaçlı seyahatlerinde bu ülkelerde 180 gün içinde en fazla 90 güne kadar kalabilecek. komisyon, ab parlamentosu ve avrupa konseyi’nin 30 haziran tarihine kadar öneriyi kabul etmeleri tavsiyesinde bulunurken, teknik sebeplerden dolayı geciken iki kriter için ek süre tanındığını söyledi. süreç nasıl işleyecek?komisyon’un tavsiye kararının ardından konu ilk olarak avrupa parlamentosu’nun (ap) sivil özgürlükler, adalet ve i̇çişleri komisyonu’na taşınacak. ap’nin iç komisyonundaki görüşmelerinin ardından sürece ap genel kurulu dahil olacak. burada yapılacak oylamada basit çoğunluk aranacak. ap’nin onayının ardından konu avrupa konseyi’nin gündemine gelecek. konsey’deki oylamada nitelikli çoğunluk sistemi uygulanacak. bu, ab içindeki bir ülkenin tek başına oylamayı veto etme hakkına sahip olmadığı anlamına geliyor. olumlu karar; oy kullanan ülkelerin yüzde 55’inin lehte oy kullanması ve lehte oy kullanan ülkelerin oylamaya katılan ülkelerin toplam nüfusunun yüzde 65’ine denk gelmesini gerektiriyor. türkiye ve ab vize serbestisi için 2013 yılının sonundan bu yana görüşmeler gerçekleştiriyor. daha önceki pazarlıklarda ekim 2016’da komisyon’da görüşülmesi planlanan vize serbestisi kararı, ab ile türkiye arasındaki mülteci anlaşması nedeniyle haziran ayına alınmıştı. 18 mart’ta mülteci anlaşmasını imzalayan ab, türkiye’ye mülteci geçişlerini durdurması ve yunanistan’a geçen mültecileri geri kabul etmesi koşuluyla vize serbestisi verilmesini kabul etmişti. almanya ve fransa, türkiye’ye vize muafiyeti verilmesi durumunda ‘acil fren’ ismi verilen ve vize muafiyetini hızlı bir şekilde iptal etmeyi öngören bir öneri getirmişti. 