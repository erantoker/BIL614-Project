 kiliçdaroğlu’dan alman li̇derlere "sözde ermeni̇ soykirimi" mektubu   ihachp genel başkanı kemal kılıçdaroğlu, 1915 olaylarını sözde ermeni soykırımı olarak nitelendiren karar tasarısının 2 haziran 2016 tarihinde alman federal parlamentosu’nda oylanmasına ilişkin girişimin provokatif olduğuna işaret ederek, "ana muhalefet partisi olarak, eğer bu taslak karar tasarısı kabul edilirse, bunun türkiye-almanya ilişkilerine muhtemel olumsuz yansımaları olmasından ve telafisi mümkün olmayan zararlara yol açmasından derin endişe duyuyoruz" dedi.chp genel başkanı kemal kılıçdaroğlu, almanya federal meclisi’nde yapılması planlanan "sözde ermeni soykırımı" oylaması öncesinde almanya başbakanı ve hristiyan demokratik birliği başkanı angela merkel, almanya sosyal demokrat partisi genel başkanı sigmar gabriel, hristiyan sosyal birliği başkanı (csu) bavyera başbakanı horst seehofer ile yeşiller partisi eş başkanları  simone peter ve cem özdemir’e  bir mektup göndererek, girişimin durdurulması çağrısı yaptı. genel başkan kılıçdaroğlu’nun mektubu şöyle: "1915 olaylarını sözde ermeni soykırımı olarak nitelendiren karar tasarısının 2 haziran 2016 tarihinde alman federal parlamentosu’nda oylanmasına ilişkin provokatif girişimden hayal kırıklığı duyduğumu belirtmek istiyorum.ana muhalefet partisi olarak, eğer bu taslak karar tasarısı kabul edilirse, bunun türkiye- almanya ilişkilerine muhtemel olumsuz yansımaları olmasından ve telafisi mümkün olmayan zararlara yol açmasından derin endişe duyuyoruz. bu bakımdan, türk halkında daha fazla hassasiyet yaratmaması için bahse konu karar tasarısına ilişkin girişimin gözden geçirilmesini ve gündemden düşürülmesini umuyoruz.hiç şüphesiz, tarihi yazmak ve yorumlamak  parlamentoların görevi değildir ve olmamalıdır. tarihin tartışmalı dönemleri, yetkili uzmanların arşivleri ve tarihsel kayıtları tarafsız, sansürsüz, önyargısız ve bilimsel metotlarla inceleyip değerlendirmesiyle mümkün olabilir.türkiye, 1915 olaylarını tarihsel kontekst içerisinde  çalışmak ve elde edecekleri bulguları uluslararası toplumla paylaşmak üzere ermenistan’a iki ülke tarihçileri ve uzmanlarından oluşacak ortak tarih komisyonu kurulmasına ilişkin  10 nisan 2015 tarihinde öneride bulunarak tarihi bir adım atmıştır. üçüncü tarafların incelemesine de açık olacak bu öneri, hiç şüphesiz gerçeklerin ortaya çıkartılması için cesur bir adımdır.nitekim akabinde türkiye, bahse konu döneme ilişkin elindeki bütün arşivleri, tarihsel gerçeklerin özgürce araştırılması için araştırmacılara açmış bulunmaktadır. ermenistan’ın da benzer adım atması,  tartışmalı dönemin iyi anlaşılması için önem taşıyacaktır. almanya’nın da bu konuda ermenistan’a çağrıda bulunmasını bekliyoruz.bu bağlamda, parlamentodaki bu girişimin durdurulmasına ilişkin çağrımızı, türkiye-almanya ilişkilerinin geleceği için, dikkate almanızdan büyük memnuniyet duyacağımı vurgulamak isterim. saygılarımla." 