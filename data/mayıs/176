 yağmur i̇zmir'i felç etti   i̇zmir'de öğle saatlerinde bastıran sağanak yağmur, yaşamı felç etti. yağışa sokakta hazırlıksız yakalananlar, ıslanmaktan kurtulamadı. alsancak'ta, işyeri sahipleri dükkanlarına su girmemesi için mücadele etti. bazı kişiler de ayakkabılarını çıkartıp paçalarını sıvayıp sokağı kaplayan sulardan karşıya geçti. sağanak yağmurda mahsur kalanların imdadına bir çocuk yetişti. 13 yaşlarında bir çocuğun yağan yağmuru ticarete dönüştürerek bisiklet selesinde ücret karşılığı vatandaşları karşıdan karşıya geçirmesi görenleri hem güldürdü hem şaşırttı.  i̇zmir'de öğle saatlerinde başlayan yağış, etkisini arttırıp sağanağa döndü. yaklaşık yarım saat etkili olan sağanak yağmurda, özellikle alsancak semti'ndeki sokaklar suyla kaplandı. araçlar su birikintilerinden güçlükle geçince, uzun kuyruklar oluştu. bu da trafiğin kilitlenmesine yolaçtı. meteoroloji müdürlüğü'nün sağanak yağmur uyarısına rağmen, gün boyu güneşli havaya aldanıp hazırlıksız yakalananlar da oldu. birçok kişi, ıslanmaktan kurtulamadı. bazı kişiler de apartman saçakları ve işyerlerinin tentelerinin altlarına girip ıslanmamaya çalıştı. alsancak'ta bazı kişiler de ıslanmalarına aldırış etmeyip, ayakkabılarını çıkardı, paçalarını sıvayıp, yolun karşısına geçti. bu anlarda yağmuru eğlenceye çevirip arkadaşlarıyla şakalaşanlar da oldu. kısa süreli sağanak yağışın durması ardından, kentte tekrar güneş açtı. i̇şyeri sahipleri ise yağmur sularının dükkanlarına girmemesi için de büyük çaba harcadı. 