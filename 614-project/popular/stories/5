Cumhurbaşkanı Recep Tayyip Erdoğan ile Başbakan Ahmet Davutoğlu, Cumhurbaşkanlığı Sarayı'nda bir araya geldi.
Cumhurbaşkanı Erdoğan ile Başbakan Davutoğlu arasında Cumhurbaşkanlığı Sarayı'nda 40 dakikalık gecikmeyle saat 18.40'da başlayan görüşme 1 saat 40 dakika sürdü. 

Görüşmenin ardından partinin, Mayıs sonu gibi olağanüstü kongreye gitme kararı alındığı öğrenildi. Ancak kesin tarih yarın yapılacak MYK toplantısında belirlenecek. 
Başbakan Davutoğlu'nun olağanüstü kongrede aday olmayacağı belirtiliyor.
Olağan görüşme tarihinden bir gün önceye çekilen toplantı, 1 saat 40 dakika sürdü. 
Görüşmenin ardından Cumhurbaşkanlığı kaynakları toplantıyla ilgili bir açıklama yapılmayacağını duyurdu.
Başbakan Ahmet Davutoğlu, yarın saat 11.00'de gerçekleşecek MYK toplantısı sonrası bir basın toplantısı düzenleyerek gelişmeleri değerlendirecek.
Ak Parti'den kongreye gidileceği ile ilgili henüz bir açıklama yapılmadı.
