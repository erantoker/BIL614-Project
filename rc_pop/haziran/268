 İngiltere’nin kaderini duygular belirleyecek   İngiltere’nin kaderi bugün yapılacak AB referandumu ile şekillenecek. Akademisyenlere göre seçmen AB’de kalmanın ya da çıkmanın gerçek etkilerini bilmiyor, sevdikleri siyasetçiler ve hislerine göre karar veriyor  İngiltere’de seçmenler 1973’te katıldıkları Avrupa Birliği (AB) ailesinde kalıp kalmayacaklarına bugün düzenlenen referandumla karar verecek. Başbakan David Cameron gibi ‘kalalım’ oyundan yana olanlar, üyeliğin getirdiği ekonomik avantajları öne sürüyor. ‘Çıkalım’ diyenler ise seyahat özgürlüğünün göçü artırdığını ve kamu hizmetleriyle iş imkânlarının üzerinde baskı yarattığını belirtiyorlar. 