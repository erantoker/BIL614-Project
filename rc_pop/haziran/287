 Türkiye`de internet yavaşladı, kullanıcı isyanda!   Türkiye genelinde yurt dışı internet erişiminin yavaşlaması ile pek çok siteye erişim sağlanamıyor. Kullanıcılar isyanda... Bakanlık konuyla ilgili yaptığı açıklamada 'internetin yavaşlatıldığı' iddialarının gerçeği yansıtmadığını, söz konusu sıkıntının operatörlerin yurtdışı çıkışının olduğu Bulgaristan ve Romanya’da meydana gelen fiber hat bağlantı ve enerji sorunu nedeniyle olduğu tespit edildiği belirtildi. Bakanlıktan gelen son dakika haberlerini anında aktaracağız.  Türkiye genelinde yurt dışı internet erişiminin yavaşlaması sosyal medyada tartışmaları beraberinde getirdi.Google'dan Facebook'a Twitter'dan Instagram'a, Gmail'den Youtube'a bir çok siteye erişim sağlanamazken, kullanıcılar isyanda.Yetkililerden alınan bilgiye göre Türkiye çapında yurt dışı çıkışlarında problem var. BAKANLIK'TAN AÇIKLAMAUlaştırma, Denizcilik ve Haberleşme Bakanlığından, Türkiye'de internete erişim engeli getirildiği ve internetin yavaşlatıldığı yönündeki haberlerin gerçeği yansıtmadığı bildirildi. Bakanlıktan yapılan açıklamada, bugün Türkiye'de yaşanan internet hızındaki yavaşlamanın erişim engelinden veya idari bir uygulamadan kaynaklanmadığı ifade edildi.Bazı internet sitelerinde yer alan Türkiye'de internete erişim engeli getirildiği ve internetin yavaşlatıldığı yönündeki haberlerin doğru olmadığının vurgulandığı açıklamada, şunlar kaydedildi:"Söz konusu sıkıntının operatörlerin yurtdışı çıkışının olduğu Bulgaristan ve Romanya’da meydana gelen fiber hat bağlantı ve enerji sorunu nedeniyle olduğu tespit edilmiştir. Ülkemizdeki internet kullanıcılarını etkileyen teknik sorunların ivedilikle giderilerek internetin normal hızına dönmesi için yoğun bir şekilde çalışmalar ilgili operatörler tarafından sürdürülmektedir."  