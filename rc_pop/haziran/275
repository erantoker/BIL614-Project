 Mardin ve Hakkari'den acı haber! 6 şehit   Mardin ve Hakkari'den bu sabah acı haberler peş peşe geldi. Mardin’in Derik İlçesi’nde PKK’lıların jandarma karakoluna düzenlediği saldırının ardından bölgeye takviye giden timin bulunduğu askeri araca teröristlerin saldırısında 2 asker şehit oldu. Hakkari'de ise 4 asker el yapımı patlayıcının infilak etmesiyle şehit düştü.  Mardin'in Derik İlçesi'ne bağlı Akçay Köyündeki Soğukkuyu Jandarma Karakolu'na bugün Sabah saat 06.30'da bir grup PKK'lı tarafından uzun namlulu silahlarla saldırı düzenlendi. Güvenlik güçlerinin karşı ateşi üzerine çatışma çıktı. Çatışmanın haber verilmesi üzerine saldırıya uğrayan karakola Derik'ten takviye timler gönderildi. Ancak bölgeye takviye gönderilen askeri time PKK'lı teröristlerin pusu kurup ateş açması sonucu ilk belirlemelere göre bir astsubay ve bir uzman çavuş şehit oldu.Bölgeye sevk edilen takviye birlikler teröristlerin etkisiz hale getirilmesi için geniş kapsamlı operasyon başlattı.HAKKARİ'DE: 4 ŞEHİTGüvenlik kaynaklarından alınan bilgiye göre, Hakkari-Çukurca  karayolundaki Çimenli köyü yakınlarında terör örgütü PKK mensuplarının  tuzakladığı el yapımı patlayıcı, bölgede faaliyet yürüten güvenlik güçlerinin  geçişi esnasında infilak ettirildi. Saldırıda, 4 asker şehit oldu.   Bölgede teröristlere yönelik hava destekli operasyon sürüyor.GENELKURMAYDAN AÇIKLAMAGenelkurmay'dan yapılan açıklama şöyle:24 Haziran 2016 Cuma günü Mardin-Derik ilçesi Bayırköy Mahallesinde adli arama faaliyeti icra eden unsurlarımıza bölücü terör örgütü mensuplarınca gerçekleştirilen silahlı saldırı sonucu iki kahraman silah arkadaşımız saat 06.30’da şehit olmuştur.Ayrıca Hakkâri Çukurca karayolunun emniyetini alan unsurlarımızın bulundukları bölgede, el yapımı patlayıcıların patlaması sonucu dört kahraman silah arkadaşımız saat 07.15’te şehit olmuştur.Bizleri derin bir acı ve üzüntüye boğan bu alçakça saldırılarda hayatını kaybeden aziz şehitlerimize Allah’tan rahmet, değerli ailelerine, yakınlarına, Türk Silahlı Kuvvetleri mensuplarımıza ve Yüce Türk Milletine başsağlığı ve sabır temenni ediyoruz.Kamuoyuna saygı ile duyurulur. 