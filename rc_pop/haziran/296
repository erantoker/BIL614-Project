 Lice'den acı haber: 2 asker şehit   Bingöl’ün Genç ile Diyarbakır’ın Lice ilçeleri sınırında meydana gelen patlamada, 2 uzman çavuş şehit oldu.  Patlama, Genç ile Lice ilçeleri arasında bulunan Sağgöze köyü yakınlarında meydana geldi. Edinilen ilk bilgilere göre, teröristler tarafından yola tuzaklanan el yapımı patlayıcı, zırhlı aracın geçişi sırasında infilak ettirildi. Patlamada, 2 uzman çavuş şehit oldu. Patlamanın ardından çok sayıda güvenlik görevlisinin gönderildiği bölgede geniş kapsamlı operasyon başlatıldı. 