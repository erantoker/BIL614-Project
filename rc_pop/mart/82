 ABD'den İncirlik'teki askerlerin ailelerine flaş çağrı   ABD ordusu İncirlik Üssü'nde görevli ABD askerlerinin aileleri ile İzmir ve Muğla'daki personelin ailelerinin güvenlik tehdidi nedeniyle Türkiye'den ayrılmalarını istedi. ABD Dışişleri Bakanlığı, Adana, İzmir ve Muğla’da  bulunan Amerikalı personelin  bu şehirlerden ayrılmaları için yapılan uyarının  özel bir terör tehdidine dayanmadığını bildirdi.  ABD Avrupa Komutanlığı, güvenlik gerekçesiyle Adana (İncirlik), İzmir ve Muğla'daki askeri personelinve ailelerinin Türkiye'den ayrılmasını istedi. Bölgeden gelen son dakika haberlerinin anında aktaracağız.Komutanlığın Almanya'daki merkezinden yaptığı açıklamada, "ABD Savunma Bakanlığı, Dışişleri Bakanlığı ile koordinasyon içinde, İncirlik Hava Üssü dahil Adana, İzmir ve Muğla'daki askeri personelin ailelerinin Türkiye'den ayrılmalarına karar verdi" denildi.Bu kararın, söz konusu tesislere yönelik seyahatlere kalıcı olarak son verilmesi anlamına gelmediği de vurgulanan açıklamada, "Bu karar, ABD güçlerinin Türkiye'deki operasyonlarını destekleme görevinin daha efektif bir şekilde sürdürülebilmesi için, personel ve ailelerine yönelik olası riskleri azaltmak için alındı" denildi.Açıklamada, "ABD ve Türkiye IŞİD'e karşı ortak savaşımızda birlik içindedir ve İncirlik IŞİD'e karşı yürütülen operasyonlarda kilit rol oynamaya devam edecektir" diye eklendi.AP haber ajansına göre de Washington yönetimi ve Pentagon güvenlik sebebiyle Türkiye’deki ABD’li diplomat ve askeri personelin aileleriyle birlikte Türkiye’den ayrılmalarını istedi. Karardan tam olarak ne kadar ABD'li personelin etkileneceği kesin olarak bilnmese de Pentagon Türkiye'de 680 personel yakını olduğunu açıkladı. ABD DIŞİŞLERİ BAKANLIĞI'NDAN AÇIKLAMABakanlık Sözcüsü John Kirby, günlük basın toplantısında, Türkiye’nin  bazı şehirlerindeki ABD personeli için yapılan uyarılara ilişkin soruları  yanıtladı. Kirby, "Uyarı, belli bir kuruma ya da bölgeye yönelik belli bir grup  tarafından yöneltilen tehdit sonucu yapılmadı." dedi.Uyarının Türkiye'deki güvenlik durumu hakkında son haftalarda yapılan  analizler sonucunda alındığı belirten Kirby, analizlerini Pentagon ile de  paylaştıklarını ve kurumlar arası istişareler sonucunda bu kararın verildiğini  söyledi.Kirby, "Bu karar oradaki insanların temkinli olmaları ve  güvenliklerini en iyi şekilde sağlamak için alınmıştır." şeklinde konuştu.Kararın zamanlamasına ilişkin yöneltilen soru üzerine Kirby, “Bu  kararın alınması birkaç haftayı buldu.” dedi.ABD Savunma Bakanlığından İncirlik Üssü dahil Adana, İzmir ve  Muğla'daki personele, yakınlarının "devam eden güvenlik endişeleri" nedeniyle  bölgeden ayrılmaları emri gönderilmişti.ABD Dışişleri Bakanlığı da 29 Mart'tan geçerli olmak üzere Adana’daki  ABD Konsolosluğu çalışanları ile İzmir ve Muğla’daki ABD hükümeti çalışanlarının  ailelerinin bölgeyi terk etmelerini istemişti.  