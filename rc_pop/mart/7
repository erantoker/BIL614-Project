 Endonezya 7,9 ile sallandı   Endonezya'nın güneybatısında 7,9 büyüklüğünde deprem meydana geldi. Bölgede tsunami alarmı verildi.  ABD Jeolojik Araştırmalar Merkezi’nin verilerine göre, Güneydoğu Asya, Endonezya merkezli 7.8 büyüklüğünde deprem ile sarsıldı.Endonezya Ulusal Meteoroloji Kurumu, depremin ardından Batı ve Kuzey Sumatra ile Aceh’i de içine alan geniş bir bölge için tsunami uyarısı yaptı. Bölgeden henüz depremin zararına ilişkin bir açıklama gelmese de, depremin yüzeye yakın meydana gelmesi nedeniyle yıkımın büyük olabileceğine dikkat çekiliyor.ABD Jeolojik Araştırmalar Merkezi’nden yapılan açıklamaya göre, Endonezya’nın Sumatra adasındaki eyalet merkezi Padang’ın 800 kilometre güneybatısı merkezli deprem 10 kilometre derinlikte meydana geldi.Depremi önce 8.2 büyüklüğünde ilan edip, hemen ardından 8.1’e çeken ABD Jeolojik Araştırmalar Merkezi, daha sonra yaptığı güncellemede büyüklüğü önce 7.9’a, daha sonra da 7.8’e indirdi.Endonezya, "Pasifik Ateş Çemberi" adı verilen, yer kabuğunu farklı katmanlardan ve volkanlardan oluşan, çok sayıda büyük depremin meydana geldiği sismik olarak çok etkin bir bölgede bulunuyor.Avustralya Meteoroloji Bürosu da, ana karadan oldukça uzakta bulunan Cocos ve Christmas adalarını da içine alan çok büyük bölge için denizcilere bir uyarı yayınlayarak, tehlikeli akıntıların meydana gelebileceğine dikkat çekti ve bu bölgelerdeki teknelerin karaya çekilmesi gerektiğini duyurdu.Depremin merkezi ve çevresinde tsunami saptandığına ilişkin bir haber gelmedi. Avustralya’nın kuzey bölgelerinde oluşturulan tsunami gözlem görevleri de, bu yönde bir işaret saptanamadığı için iptal edildi.200 BİNDEN FAZLA KİŞİ HAYATINI KAYBETMİŞTİ2004 yılında yine Hint Okyanusu'nda meydana gelen 9 büyüklüğündeki depremin ardından meyada gelen tsunami, 230 bin kişinin ölümüne yol açmıştı.  