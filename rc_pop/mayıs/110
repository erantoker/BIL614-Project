 Kilis'e bir saldırı daha!   Kilis'e Suriye tarafında IŞİD'in yönetiminde olan bölgeden saat 13.20 sıralarında 2 roket mermisi atıldı.  Suriye'nin IŞİD denetimindeki Bab Bölgesi'nden ocak ayından bu yana atılan ve 21 kişinin yaşamını yitirmesine neden olan roketlerin hedefindeki Kilis'e, saat 13.20 sıralarında yine 2 katyuşa roketi atıldı.Patlama sesi ardından bölgeye giden ekiplerin yaptığı incelemede, roketlerin boş araziye düştüğü saptandı. Kimsenin yaralanmadığı olayın ardından sınırda konuşlu topçu birlikleri; Fırtına obüsleri, çok namlulu roketatar bataryası ile Sakarya adlı roketatarlar ile saldırının yapıldığı IŞİD denetimindeki bölgeyi angajman kuralları kapsamında ateş altına aldı. 